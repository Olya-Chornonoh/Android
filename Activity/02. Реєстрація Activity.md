Для того, щоб додаток зміг використовувати activity, їх треба задекларувати в маніфесті та додати необхідні атрибути.

## Декларування activity

Щоб задекларувати activity, необхідно відкрити файл маніфесту та додати елемент [`<activity>`](https://developer.android.com/guide/topics/manifest/activity-element) як дочірнього елементу [`<application>`](https://developer.android.com/guide/topics/manifest/application-element). 

Наприклад:
```xml
<manifest ... >
	<application ... >
		<activity android:name=".ExampleActivity" />
		...
	</application ... >
	...
</manifest >
```

Єдиний обов'язковий атрибут цього елементу це [`android:name`](https://developer.android.com/guide/topics/manifest/activity-element#nm), який визначає клас цього activity. Розробник також може вказати атрибути, що визначають такі характеристики activity як label, icon, theme.

Для більш детальної інформації щодо доступних атрибутів та їх значень звертайтесь до документації:
https://developer.android.com/guide/topics/manifest/activity-element

> [!Warning]
> Після публікації додатку, розробники не повинні змінювати `activity:name`. Якщо так зробити, то це може зламати деякий функціонал, наприклад ярлики для додатків. Більше інформації щодо таких змін, дивіться [Things That Cannot Change](http://android-developers.blogspot.com/2011/06/things-that-cannot-change.html)

## Декларування intent-фільтрів

Intent filters це дуже потужна функція системи Android. Вони надають можливість запускати будь-які activity базуючись не тільки на ***явному*** запиті а і на ***неявному***. Наприклад, явний запит може наказувати системі "Запусти SendEmailActivity в додатку Gmail". А от неявний запит може наказувати системі "Запусти будь-яке activity для відправки електронного письма". Коли системний інтерфейс запитує у користувача який додаток використати для виконання певної дії, це приклад роботи intent filter.

Розробники можуть скористатися цією функцією задекларувавши елемент [`<intent-filter>`](https://developer.android.com/guide/topics/manifest/intent-filter-element) всередині елементу [`<activity>`](https://developer.android.com/guide/topics/manifest/activity-element).

Цей елемент включає в себе:
- елемент [`<action>`](https://developer.android.com/guide/topics/manifest/action-element) - *обов'язково*
- елемент [`<category>`](https://developer.android.com/guide/topics/manifest/category-element) - *необов'язково*
- елемент [`<data>`](https://developer.android.com/guide/topics/manifest/data-element) - *необов'язково*

Наприклад, наступний фрагмент коду визначає activity що відправляє текстові дані, та отримує запити від інших activity:
```xml
<activity android:name=".ExampleActivity" android:icon="@drawable/app_icon">
	<intent-filter>
		<action android:name="android.intent.action.SEND" />
		<category android:name="android.intent.category.DEFAULT" />
		<data android:mimeType="text/plain" />
	</intent-filter>  
</activity>
```

В цьому прикладі, елемент `<action>` визначає те, що дане activity відправляє дані. Елемент `<category>` зі значенням `DEFAULT` визначає те, що activity може приймати запити на запуск додатку. Елемент `<data>` визначає тип даних, які дане activity може відправляти.

Приклад запуску такого activity:
```kotlin
// Create the text message with a string
val sendIntent = Intent().apply {
	action = Intent.ACTION_SEND
	type = "text/plain"
	putExtra(Intent.EXTRA_TEXT, textMessage)
}

// Start the activity
startActivity(sendIntent)
```

```java
// Create the text message with a string  
Intent sendIntent = new Intent();  
sendIntent.setAction(Intent.ACTION_SEND);  
sendIntent.setType("text/plain");  
sendIntent.putExtra(Intent.EXTRA_TEXT, textMessage);  

// Start the activity  
startActivity(sendIntent);
```

Якщо ви хочете, щоб ваш додаток була автономним та не дозволяв іншим додаткам активувати його activity, вам не потрібні intent-фільтри. Activity, які ви не хочете робити доступними для інших програм, не повинні мати intent-фільтрів, і ви можете запускати їх самостійно, використовуючи явні intent.
